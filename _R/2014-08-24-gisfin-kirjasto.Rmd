---
title:  "gisfin - Avoimen suomalaisen paikkatiedon työkalupakki R-kielelle"
date:   2014-08-24 20:00:00
layout: news
category : news
tags : [news,R,ropengov,gisfin]
language: fi
author:
  name: Juuso Parkkinen & Joona Lehtomäki
---

Keskeinen osa avoimen datan analysointia ja visualisointia on paikkatiedon käsittely. Kokemuksemme suomalaisen avoimen datan R-työkalujen kehittämisestä on osoittanut että suomalaisen paikkatiedon käsittelyyn tarvitaan oma R-kirjastonsa. Nykyisellään paikkatietoaineistot ovat hajallaan eri lähteissä, tiedostomuodoissa ja koordinaatistojärjestelmissä, ja niiden hyödyntäminen vaatii huomattavaa erityisosaamista. Tähän tarpeeseen olemme nyt toteuttaneet [Datademo-rahoituksella](http://datademo.fi/) toteutetun [gisfin-kirjaston](https://github.com/rOpenGov/gisfin).

Kirjaston kehitysversio löytyy [githubista](https://github.com/rOpenGov/gisfin). Kirjastossa mukana olevat datalähteet lyhyine esimerkkeineen löytyvät [tutoriaalista](https://github.com/rOpenGov/helsinki/blob/master/vignettes/gisfin_tutorial.md). [Ota yhteyttä](http://louhos.github.io/contact.html) jos haluat ehdottaa uusia datalähteitä! Tärkeimmät tällä hetkellä mukanava olevat lähteet ovat

+ [Helsingin kaupungin Kiinteistöviraston aluejakokartat (HKK)](http://ptp.hel.fi/avoindata/)
+ [Helsingin seudun ympäristöpalvelun paikkatietoaineistot (HSY)](http://www.hsy.fi/seututieto/kaupunki/paikkatiedot/Sivut/Avoindata.aspx)
+ [Maanmittauslaitoksen avointa dataa](http://www.maanmittauslaitos.fi/avoindata)
+ [Tilastokeskuksen paikkatietoaineistoja](http://www.stat.fi/tup/rajapintapalvelut/index_en.html)

gisfin-kirjasto jatkaa suomalaisen avoimen datan R-ekosysteemin laajenemista. Keväällä [toteutimme](http://louhos.github.io/news/2014/06/11/helsinki-kirjasto/) Datademon edellisen kierroksen rahoituksen turvin pääkaupunkiseudun avoimeen dataan keskittyneen [helsinki-kirjaston](https://github.com/rOpenGov/helsinki). helsinki-kirjaston myötä saamamme myönteiset kokemukset Datademosta vain vahvistuivat gisfin-kirjaston kehitystyön myötä. 

Kirjasto edelleen aktiivisen kehityksen alla, tarkoitus on lisätä [uusia datalähteitä](https://github.com/rOpenGov/gisfin/blob/master/vignettes/todo-datasets.md) ja kehittää käyttöesimerkkejä. Paketin kehitykseen liittyi loppumetreillä mukaan Jussi Jousimo Helsingin yliopistolta (tarkemmin, linkki!), joka toi mukaan Tilastokeskuksen paikkatietoaineistoja. Lisäksi meillä on Jussin johdolla työn alla [fmi-kirjasto](https://github.com/rOpenGov/fmi) Ilmatieteen laitoksen [avointen datojen](https://ilmatieteenlaitos.fi/avoin-data) käsittelyyn sekä sitä tukeva [rwfs-kirjasto](https://github.com/rOpenGov/rwfs), joten suomalainen avoimen datan R-ekosysteemi jatkaa laajenemistaan myös tulevaisuudessa!

## ESIMERKKI?

<a rel="license" href="http://creativecommons.org/licenses/by/4.0/">
<img alt="Creative Commons -käyttölupa" style="border-width:0"
src="http://i.creativecommons.org/l/by/4.0/88x31.png" /> </a>
