---
title: "rOpenGov: kansainvälinen R-ekosysteemi avoimelle datalle"
layout: news
category : news
tags : [news]
language: fi
info:
  when: 26.12.2013
  where_title: rOpenGov
  where_link: http://ropengov.github.io
---

Suomalainen avoimen datan työkalupakki [sorvi](http://louhos.github.com/sorvi) tarjoaa automatisoituja haku- ja analyysirutiineja suomalaisille avoimen datan lähteille, kuten Tilastokeskuksen, Maanmittauslaitoksen, Helsingin seudun ympäristöpalveluiden, Terveyden ja hyvinvoinnin laitoksen ja muiden tahojen ylläpitämille tietovarannoille. Välineet tarjoavat uusia työvälineitä muun muassa yhteiskuntatieteilijöille, opiskelijoille, datajournalisteille, blogaajille ja järjestöille, jotka tahtovat hyödyntää yhteiskunnan uusia tietovarantoja työssään tehokkaasti ja läpinäkyvästi.

Suomalaiselle sorville on viime aikoina ilmestynyt vastineita monissa maissa. Yhteistyön edistämiseksi olemme käynnistäneet kansainvälisen [rOpenGov](http://ropengov.github.io)-yhteisöprojektin, joka kokoaa yhteen R-ekosysteemiä laskennallisten yhteiskuntatieteiden työvälineeksi. Mukaan on jo liittynyt projekteja Suomen lisäksi Itävallasta, Puolasta, Ruotsista, Venäjältä, ja Yhdysvalloista. Uudet R-käyttäjät ovat tervetulleita talkoisiin!














