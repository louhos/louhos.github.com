---
title: "Tieteellisten julkaisujen hintatiedot saatavilla avoimena datana"
date:   2016-06-13 10:00:00
layout: news
category : news
tags : [news]
language: fi
author: leo
comments: true
---


Suomi on ensimmäinen maa, jossa kattavat julkaisijakohtaiset tiedot korkeakoulujen ja tutkimusorganisaatioiden maksamista tilaushinnoista ovat saatavilla usean vuoden ajalta. [Kustantajahintatiedot Suomessa 2010–2015](https://avointiede.fi/kustantajahintatietoja) julkaistiin Opetus- ja kulttuuriministeriön ja sen rahoittama Avoin tiede ja tutkimus 2014–2017-hankkeen [verkkosivuilla](https://avointiede.fi/-/lapinakyvyytta-ja-avoimuutta-tieteelliseen-julkaisemiseen-tutkimusorganisaatioilta-vuosittain-miljoonia-euroja-suurille-kustantajille). Taustalla oli [avoimen tieteen aktiivien tietopyyntö ja sitä seurannut hallinto-oikeuden päätös](http://fi.okfn.org/2016/06/13/suomi-maailman-karkeen-tiedejulkaisujen-hintatietojen-avoimuudessa/). Aineiston avautuminen vahvistaa yliopistojen neuvotteluasemaa suhteessa kustantajiin ja tukee keskustelua vaihtoehtoisista julkaisumalleista ja rahoituksen ohjaamisesta avoimen julkaisemisen (OA) suuntaan.  

Aineisto sisältää kaikkien korkeakoulujen ja kymmenien muiden laitosten tilausten arvon 266 kustantajanimikkeen osalta. Tilausten kokonaisarvo vuosina 2010-2015 oli 128.9 miljoonaa euroa. Tarkempi analyysi aineiston sisällöstä lähdekoodeineen löytyy [rOpenGov-blogista](http://ropengov.github.io/r/2016/06/10/FOI/).






